IngrediÃ«nten
1 kg sukadelappen, kamertemperatuur
zwarte peper
zout
geklaarde boter
4 medium of 2 grote uien, gesnipperd
1 flesje 330 ml Belgisch Tripel bier, bijvoorbeeld Leffe of Westmalle
200 - 400 ml runderfond, ik gebruik altijd Fundo
2 laurierblaadjes
2 kruidnagels
2 takjes tijm
1 el azijn, gewoon natuurazijn is prima, maar rode wijnazijn of balsamico kan ook
2 witte boterhammen, hoeven niet vers te zijn, liever niet zelfs
Dijonmosterd
optioneel: maÃ¯zena
serveer erbij: frieten en mayonaise

Aan de slag!
1 Snijd het vlees (zorg dat het echt op kamertemperatuur is, want anders wordt het vlees taai) in grove stukken en smeer in met peper en zout.
2 Verhit een braadpan met een flinke klont boter en braad het vlees snel en op hoog vuur rondom bruin aan. Schep uit de pan en zet het vuur lager.
3 Voeg de uien toe aan de pan en bak deze 5 minuten in het vet (voeg eventueel een extra klontje boter toe) met een snuf zout, smoor ze en laat niet verkleuren.
4 Schenk het flesje bier in de pan en roer rustig met een spatel de bakresten van de bodem los. Schenk 200 ml fond erbij en verhit het geheel. Zet het vuur daarna op een lage stand, waarbij het (zeker) niet gaat koken, maar langzaam verhit. Als je af en toe een bubbeltje omhoog ziet komen is het goed.
5 Schep het vlees in het vocht samen met de laurierblaadjes, kruidnagels en takjes tijm. Schenk ook de azijn in de pan en roer door. Staat het vlees nog niet helemaal onder? Voeg dan nog wat extra fond toe (wel eerst verwarmen).
6 Besmeer de boterhammen aan beide kanten royaal in met de mosterd en leg ze in het vocht. Tijdens het stoven wordt het brood zacht en zal zorgen voor binding van de saus. Dit kan trouwens ook met ontbijtkoek.
7 Nu is het tijd voor een portie geduld. Zet de deksel schuin op de pan en laat het vlees 3 - 5 uur stoven tot het vlees botermals is geworden. Roer het ieder half uur even door. Na 2 uur kun je eventueel het deksel van de pan houden als de saus nog erg vochtig is.
8 Zodra het vlees qua garing helemaal is zoals je het wilt hebben, vis je de laurierblaadjes en takjes van de tijm uit de pan. Proef de saus en voeg zwarte peper toe naar smaak. Eventueel azijn of zout als je het nodig vindt. Is de saus nog te dun? Dan kun je altijd verder binden met een mengsel van maÃ¯zena en koud water. Altijd eerst mengen met koud water voordat je het toevoegt aan de warme saus. Want maÃ¯zena geeft anders klontjes.
9 Serveer het Vlaamse stoofvlees met dikke frieten en mayonaise en geniet! Oh, en de volgende dag smaakt het nÃ³g lekkerder ðŸ™‚